Amiga Text Announcer (ATA)
==========================

Jeg legger for moro skyld ut et program jeg skrev i min [Amiga](http://en.wikipedia.org/wiki/Amiga)-periode. Dette er et [Arexx
script](http://en.wikipedia.org/wiki/ARexx) som kan kjøre i [NComm kommunikasjonsprogram](http://en.wikipedia.org/wiki/NComm). Have fun :)

Programmet var shareware på 90-tallet. Legger det ut under Apache-lisensen her!

Fra ata.guide:
==============

TV2  startet 10-Jun-93 med annonsetjeneste på sin Tekst-TV (administrert
av  Dagens  TV  AS)  der man kan ringe inn på et Teletrog-nummer med en
tastafon og legge inn en annonse, hilsen, kunngjøring eller liknende ved
å  taste  et tosifret tall for hver bokstav, etter et bestemt kodesystem
som  man  finner  på  Tekst-TV.  Systemet utvides stadig og ser ut til å
falle   i  smak  hos  mange  brukere,  enten  det  gjelder  å  annonsere
kommersielle produkter eller å selge sin gamle bil (salgsgaranti!) eller
datamaskin.

Hva er egentlig ATA?
====================

ATA  er  et program for å legge inn annonser på TV2's Tekst-TV ved hjelp
av  kommunikasjonsprogrammet  NComm.  ATA er utviklet i ARexx, som er et
kraftig  programmeringsspråk  som følger med AmigaDOS fra og med release
2.1.

Tekst-TV  annonseringen  til  TV2  koster  kr 11.53  per minutt - det er
Televerkets  teletorgtjeneste  som  brukes.   Dette  programmet  lar deg
skrive   inn   din   annonse   ved   hjelp   av   din   Amiga   og   din
favoritt-teksteditor  for  siden  å  ringe  TekstTV og overføre annonsen
helautomatisk. Du trenger IKKE modem for dette.

Når  du  ringer  manuelt  ved  hjelp  av tastafon vil du måtte oversette
annonseteksten  manuelt  først for så å prøve så godt du kan å taste inn
riktig og med høy hastighet for å spare penger. Med ATA vil dette gjøres
adskillig  fortere!  Overføringen  skjer  med  ca  142  tegn  pr. minutt
avhengig  av hastigheten som TV2 takler. Tidsregningen begynner ikke før
du  har  fått  svar  etter  å ha hørt opplysningsstemmen fra Televerket.
Typisk  manuell  tasting  er  under  100 tegn pr. minutt, så du vil fort
spare penger her!